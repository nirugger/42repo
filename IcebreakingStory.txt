Era una notte tranquilla buia e tempestosa, ma nella base segreta dell'organizzazione segreta "Gli Scrutatori", situata 300 metri sotto la calotta polare, nessuno se n'era davvero accorto. Li', sotto al ghiaccio, al riparo dai venti gelidi e dalle belve affamate, Gianfrantonio stava per perdere la pazienza.
"Non funziona, non funziona! Maledizione, che cosa si aspettano che combini da solo qua sotto, senza una connessione decente?"
Attorno a lui, complessi sitemi di leve e ventose, collegate meticolosamente agli schermi a visione sismica, monitoravano silenziosamente i movimenti del sottosuolo.
"NON FUNZIONA, DANNAZIONE!"
"cosa succede, Gianfrantonio?" chiese una voce metallica alle sue spalle.
"NULLA SUCCEDE!" Sbotto' Gianfrantonio, sull'orlo di una crisi di nervi "NULLA SUCCEDE E NULLA SUCCEDERA' IN QUESTE CONDIZIONI, TE LO DICO IO! QUESTI LAVORI NON SI POSSONO FARE -"
Un rombo sordo lo interruppe, per un attimo ci fu solo silenzio.
"Gianfrantonio, sembra che.." un altro rombo, stavolta piu' vicino. Gli schermi sismici stavano brillando dei piu' improbabili colori. Gianfrantonio si avvicino' alla parete ovest della sua cella, guardo' con attenzione. Una crepa, per quanto piccola, gli gelo' il sangue nelle vene.
"Gianfrantonio.."
Un terzo rombo, troppo vicino, sbalzo' Gianfrantonio contro la parete opposta. Perse i sensi. Al suo risveglio si accorse che la parete ovest era stata squarciata. Qualcuno, o qualcosa, era entrato nella base. "Finalmente non sono piu' solo" penso' senza ragionare.

La camera criogenica del presidente si era improvvisamente aperta e l' arzillo anziano era pronto a scendere nuovamente in campo
Gianfrantonio rabbrividi` non appena senti` un "buonasera" detto con marcato accento lombardo.
Gianfrantonio, ancora frastornato dal colpo e dall’apparizione improvvisa del presidente, si aggrappò a una leva per rialzarsi. “Tutto questo non ha senso,” mormorò, barcollando verso il pannello elettrico accanto al frigorifero criogenico, ancora aperto e ronzante sinistramente. Senza pensarci, o forse con un pensiero molto, molto sbagliato, afferrò il grosso cavo nero che usciva dal retro e lo strappò con uno strillo isterico: “E ORA BASTA!”.

Nel giro di tre secondi, gli schermi si oscurarono, le luci vacillarono, e una sirena acuta cominciò a ululare in loop: "DISCONNESSIONE DEL SISTEMA DI VALUTE GLACIALI – COLLASSO BANCARIO INTERPOLARE IN CORSO". Sulle mappe digitali apparve l’effetto domino: mercati criogenici bloccati, transazioni surgelate, inflazione istantanea in Groenlandia. Il presidente sputò l’orzo. “Gianfrantonio... hai appena cancellato l’economia delle basi polari! Sei diventato... un sabotatore finanziario!”
Gianfrantonio scrollò le spalle. “Be’, almeno ora qualcosa succede.”

